---
title: "সাইকোলজিঃ কম-বেশি-র মারামারি"
date: 2023-01-27
---

# সাইকোলজিঃ কম-বেশি-র মারামারি

শুরুতেই একটা গল্প বলি। 
গল্পটা হল এক আর্কিটেক্টের, তার আন্ডারগ্র‍্যাড চলাকালীন সময়ের ঘটনা। তো, তিনি তার মেকানিক্স কোর্সের কথা বলছিলেন। যে, শুরুতে তিনি কীভাবে পড়াশোনা করার কথা ভেবেছিলেন, যে ক্লাসে যা যা পড়াবে, তা তা রিলেটেড সব ম্যাথ উনি রাতে বাসায় গিয়ে করে ফেলবেন। তাহলে পরে এক্সামের সময় উনার প্রায় সব কমন পড়বে বা মিল থাকবে। উনি এক্সামে কাপায়ে দিবে।

হলো, উলটা-টা। পেলেন, সি এভারেজ। টানা বেশ কয়েকবার। এখন পাশ-ফেল নিয়ে টানাটানি।

উনি ভাবলেন, এতো কস্ট করতেসি৷ সমস্যাটা কোথায়? পড়ার সিস্টেম টা পালটে দেখি। উনি তারপর নেক্সট এক্সামের আগে বেসিক সূত্রগুলো খুব ভালো করে বুঝে গেলেন, আর কিভাবে অন্য সাইড থিউরি বা সূত্রগুলো এটাকে কম্পিমেন্ট করে সেটা দেখে গেলেন।

পরের এক্সামে রেজাল্ট? ১০০ তে ৯৮! তারপর আর পিছনে ফিরে তাকাতে হয়নি।

তারপর তিনি আর্কিটেকচার নিয়ে কাজের পাশাপাশি, "কেন মানুষ কিছু বাদ দিতে ভয় পায়" - এ নিয়েও মজার কিছু গবেষণা করেন। তিনি তার ছাত্রদের উপর এ নিয়ে মজার মজার টেস্ট করতেন। একবার তিনি একটা কম্পিটিশন আয়োজন করেন - Addition by Substraction নামে। (খুব সম্ভবত); মানে, বাদ দেয়ার মাধ্যমে যোগ করা, অর্থাৎ একটা বিল্ডিং এর ডিজাইন থেকে এমন কিছু এমনভাবে বাদ দিতে হবে যেন দেখতে আরো আধুনিক ও সুন্দর হয়। বলা বাহুল্য, তার ছাত্ররাক সেইরকম প্যারা খেয়েছে কাজটা করতে গিয়ে। তবে বেশ মজার কিছু আইডিয়া ও তিনি পেয়েছেন সেখান থেকে! এরকম আরো বেশ কিছু ইন্টারেস্টিং এক্সপেরিমেন্ট করেন তিনি এ নিয়ে।

![](/_posts/images/2023-01-27-psychology-the-less-the-better/cover.png)


---

## কী বলতে চাচ্ছি আমি আসলে?

সবসময় আমরা একটু বেশি করতে চাই। যোগ করা মানেই আমাদের কাছে পজেটিভ কিছু। বিয়োগ করা মানেই নেগেটিভ। তাইনা? 

সবসময়ই কি তাই? কেউ যদি বলে, যে, আমাদের এ এপটা কীভাবে আরো ভালো করা যায়? সেখানে, ৯০-৯৫% মানুষই কোনো না কোনো ফিচার যোগ করতে বলে, ৫-১০% হয়তো বলবে, যে, "এই ফালতু ফিচারটা বাদ দেন!"

ইভেন, একটা গবেষণা এমন ছিল যে, একদল মানুষকে শপিং করতে দেয়া হয়। ইচ্ছামত। তারা শপিং করে। পরে বলা হয়, নির্দিষ্ট সময়ের মধ্যে পুরো শপিং এ একটা আরো ছোট শপিং কার্টে ঢুকাতে। এভাবে কয়েক স্টেপ। খুব সহজ না? উহু! ৯০% মানুষ এ কাজটা করতে পারেননি। তারা কোনটা বাদ দিবেন - এটাই ফিক্স করতে পারেননি!

ইভেন, নিজের ক্ষতি হলেও, অনেকে অনেক কিছু বাদ দিয়ে ভয় পায়। একটা গবেষণা এমন ছিল যে, কিছু শিক্ষার্থী কে অনেকটা টাস্ক থেকে কিছু টাস্ক নিতে বলা হয়। সবাই নিজের মত নেয়, পরে দেখানো হয় যে, বেশিরভাগেরই বরাদ্দকৃত সময়ের চেয়ে তাদের নেয়া টাস্ক করতে বেশি সময় লাগবে। তাই ২য়বার তারা চাইলে কিছু যোগ বিয়োগ করে নিতে পারে। মজার বিষয় হলো, খুব খুব কম সংখ্যকই নিজের টাস্ক কমায় - বাদ দেয়৷ বরং অনেকে সময় কম - জানা সত্ত্বেও আরো টাস্ক বাড়ায়ে নিয়েছিল!

---

## এখন কথা হচ্ছে, কেন এমন হয়?

প্রথমত, আমরা কিছু বাদ দিতে ভয় পাই, হারিয়ে ফেলার ভয় পাই। 

২য়, বাদ দেয়া টা একটু ঝামেলাপূর্ণ। বিশ্ববিদ্যালয়ের জন্য নতুন ল্যাব বানানোর পরামর্শ দেয়া সহজ; কিন্তু হুট করে একটা ল্যাব ভেংে ফেলতে বলা কি এতো সহজ? না। অই ল্যাবে আসলেই কাজ হয় কিনা, হলে কেমন ইমপ্যাক্ট, আসলেই দরকার কিনা, ভাংলে কেউ মাইন্ড খাবে কিনা - ক্ষতি হবে কিনা, আবার, বাদ দেয়াটা আরেক ঝামেলা -বাড়তি টাকা-পয়সা খরচ, ব্লা ব্লা। কত কাহিনি। নতুন ল্যাব বানানোরটা? বলে দিলেই হল! পরেরটা দেখা যাবে!

৩য়, আমাদের মাইন্ডসেট। যোগ মানেই ভাল। বিয়োগ মানেই খারাপ। বাড়লে ভালো, কমলে খারাপ।
৪র্থ, ভিজুয়াল ইনপুট নাই। নতুন একটা ফিচার এড হলো, বা একটা বিল্ডিং - আপনি চোখে দেখছেন সেটা। তৃপ্তির ব্যাপার! কিছু কিছু বাদ দেয়া মানে, সেটা আর আপনার সামনে নাই। অস্তিত্ব নাই। বাদ দেয়ার ফলে প্রোডাক্ট বা কাজটা আরো ভালো হলেও, আপনি কাউকে দেখিয়ে তেমন গর্ব নিয়ে বলতে পারতেসেন না, আগে যতোটা পারতেন।

---

## তাহলে কী শিখলাম?
কম করেও, বাদ দিয়েও ভালো ফলাফল আনা যায়। সবসময় না, অবশ্যই; তবে কিছু সময়, যা আছে তার সাথে কিছু যোগ করার চেয়ে, বরং কিছু জিনিস বাদ দেয়াই উত্তম!
